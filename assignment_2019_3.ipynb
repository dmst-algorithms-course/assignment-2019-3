{
 "cells": [
  {
   "cell_type": "markdown",
   "metadata": {},
   "source": [
    "# Γραμματική των Φυτών\n",
    "\n",
    "Αφού διαβάζετε αυτές τις γραμμές είναι πολύ πιθανό να γνωρίζετε μία γλώσσα προγραμματισμού. Ίσως όμως δεν γνωρίζετε πώς ορίζεται μια γλώσσα προγραμματισμού. Σε αντιστοιχία με τις ανθρώπινες γλώσσες, μια γλώσσα προγραμματισμού έχει ένα σύνολο κανόνων που αποτελεί τη *γραμματική* της· αυτή περιλαμβάνει και το συντακτικό της γλώσσας προγραμματισμού (σε αντίθεση με τις ανθρώπινες γλώσσες, δεν διαφοροποιούμε τα δύο).\n",
    "\n",
    "Οι κανόνες μιας γραμματικής, ή για να είμαστε πιο ακριβείς, μιας *αξιωματικής γραμματικής* (formal grammar) μας δείχνουν πώς παράγονται οι συμβολοσειρές που απαρτίζουν τη γλώσσα. Αυτό παραλληλίζει τη λειτουργία της γραμματικής και του συντακτικού στις ανθρώπινες γλώσσες, όπου οι κανόνες μας δίνουν τις προτάσεις που μπορούν να υπάρχουν στη γλώσσα· στην περίπτωση των γλωσσών προγραμματισμού, οι προτάσεις είναι οι εντολές που απαρτίζουν τα προγράμματά μας, και η κάθε εντολή είναι μια συμβολοσειρά."
   ]
  },
  {
   "cell_type": "markdown",
   "metadata": {},
   "source": [
    "Για παράδειγμα, η παρακάτω είναι μια [απλή γραμματική](https://en.wikipedia.org/wiki/Formal_grammar) που αποτελείται από δύο *κανόνες παραγωγής* (production rules):\n",
    "\n",
    "1. $ S\\rightarrow aSb $\n",
    "2. $ S\\rightarrow ba $"
   ]
  },
  {
   "cell_type": "markdown",
   "metadata": {},
   "source": [
    "Οι κανόνες αυτοί μας λένε ότι μπορούμε να ξεκινήσουμε με το σύμβολο $S$. Το σύμβολο αυτό μπορούμε να το αντικαταστήσουμε είτε σύμφωνα με τον πρώτο κανόνα είτε σύμφωνα με τον δεύτερο.\n",
    "\n",
    "Έστω ότι διαλέγουμε τον πρώτο κανόνα. Το σύμβολο $S$ τότε θα γίνει $aSb$. Στη συνέχεια έστω ότι επιλέγουμε τον πρώτο κανόνα πάλι για τη συμβολοσειρά $aSb$. Αυτή θα γίνει $aaSbb$. Αν τώρα επιλέξουμε τον δεύτερο κανόνα στη συμβολοσειρά που προέκυψε, θα πάρουμε τη συμβολοσειρά $aababb$. Αυτή τη σειρά εφαρμογών των κανόνων μπορούμε να την γράψουμε συνολικά ως $S\\Rightarrow aSb\\Rightarrow aaSbb\\Rightarrow aababb$. Δεν υπάρχει περιορισμός στο πόσες φορές θα εφαρμόσουμε κάποιον κανόνα, οπότε η γλώσσα που περιγράφεται από τη μικρή αυτή γραμματική είναι όλες οι συμβολοσειρές της μορφής $\\{a^{n}bab^{n}\\mid n\\geq 0\\}=\\{ba, abab, aababb, aaababbb, \\dotsc \\}$ όπου το $a^{n}$ σημαίνει ότι το $a$ επαλαμβάνεται $n$ φορές."
   ]
  },
  {
   "cell_type": "markdown",
   "metadata": {},
   "source": [
    "Η παρακάτω λίγο πιο περίπλοκη γραμματική μπορεί να περιγράψει αριθμητικές παραστάσεις που αποτελούνται από φυσικούς αριθμούς, χρησιμοποιώντας τις τέσσερεις πράξεις και παρενθέσεις:\n",
    "\n",
    "1. $ \\mathit{expr} \\rightarrow \\mathit{expr} + \\mathit{term}\\; |\\; \\mathit{expr} - \\mathit{term}\\; |\\; \\mathit{term} $\n",
    "2. $\\mathit{term} \\rightarrow \\mathit{term} * \\mathit{factor}\\; |\\; \\mathit{term}\\, /\\, \\mathit{factor}\\; |\\; \\mathit{factor}$\n",
    "3. $\\mathit{factor} \\rightarrow \\mathit{number}\\; | \\; ( \\mathit{expr} )$\n",
    "4. $\\mathit{number} \\rightarrow \\mathit{number}\\ \\mathit{digit} \\; | \\; \\mathit{digit}$\n",
    "5. $\\mathit{digit} \\rightarrow 0\\; |\\; 1\\; |\\; 2\\; |\\; 3\\; |\\; 4\\; |\\; 5\\; |\\; 6\\; |\\; 7\\; |\\; 8\\; |\\; 9$"
   ]
  },
  {
   "cell_type": "markdown",
   "metadata": {},
   "source": [
    "Το σύμβολο $|$ δείχνει τη διάζευξη (ή). Η γραμματική ερμηνεύεται ως εξής:\n",
    "\n",
    "1. Ο πρώτος κανόνας μάς λέει ότι μια παράσταση ($\\mathit{expr}$) μπορεί να είναι το άθροισμα ή η διαφορά μιας παράστασης και ενός όρου ($\\mathit{term}$), ή απλώς ένας όρος. \n",
    "2. Ο δεύτερος κανόνας μάς λέει ότι ένας όρος μπορεί να είναι το γινόμενο ή ο λόγος ενός όρου με έναν παράγοντα ($\\mathit{factor}$) ή απλώς ένας παράγοντας.\n",
    "3. Ο τρίτος κανόνας μάς λέει ότι ένας παράγοντας μπορεί να είναι ένας αριθμός ή μια παράσταση σε παρενθέσεις.\n",
    "4. Ο τέταρτος κανόνας μας λέει ότι ένας αριθμός μπορεί να αποτελείται από έναν αριθμό και ένα ψηφίο ή απλώς από ένα ψηφίο.\n",
    "5. Ο πέμπτος κανόνας μας δίνει τα ψηφία.\n",
    "\n",
    "Η σειρά με την οποία έχουμε ορίσει τους κανόνες δεν είναι τυχαία: αν παρατηρήσουμε, μας εγγυούνται τη σωστή προτεραιότητα των πράξεων. Για παράδειγμα, προσθέτουμε γινόμενα, δεν πολλαπλασιάζουμε αθροίσματα."
   ]
  },
  {
   "cell_type": "markdown",
   "metadata": {},
   "source": [
    "Ως άλλο παράδειγμα, δείτε την παρακάτω γραμματική που περιγράφει \n",
    "τις εντολές ανάθεσης, επιλογής, και επανάληψης, μιας γλώσσας που μοιάζει με την C ή την Java:\n",
    "\n",
    "$$\n",
    "\\begin{align*}\n",
    "\\mathit{stmt} &\\rightarrow \\mathit{id} = \\mathit{expression}\\ ;\\\\\n",
    "              &|\\; \\mathrm{if}\\ (\\ \\mathit{expression}\\ )\\ \\mathit{stmt}\\\\\n",
    "              &|\\; \\mathrm{if}\\ (\\ \\mathit{expression}\\ )\\ \\mathit{stmt}\\ \\mathrm{else}\\ \\mathit{stmt}\\\\\n",
    "              &|\\; \\mathrm{while}\\ (\\ \\mathit{expression}\\ )\\ \\mathit{stmt}\\\\\n",
    "              &|\\; \\mathrm{do}\\ \\mathit{stmt}\\ \\mathrm{while}\\ (\\ \\mathit{expression}\\ )\\ ;\\\\\n",
    "              &|\\; \\{ \\mathit{stmts} \\}\\\\\n",
    "\\mathit{stmts} &\\rightarrow \\mathit{stmts}\\ \\mathit{stmt}\\\\\n",
    "              &|\\; \\epsilon\n",
    "\\end{align*}\n",
    "$$"
   ]
  },
  {
   "cell_type": "markdown",
   "metadata": {},
   "source": [
    "Το σύμβολο $\\epsilon$ δηλώνει την άδεια συμβολοσειρά. Άλλοι κανόνες της γλώσσας θα πρέπει να ορίσουν τι ακριβώς είναι μια έκφραση ($\\mathit{expression}$) και τι είναι το όνομα μιας μεταβλητής ($\\mathit{id}$)."
   ]
  },
  {
   "cell_type": "markdown",
   "metadata": {},
   "source": [
    "### Συστήματα L και Γραμματικές L\n",
    "\n",
    "Εμείς θα ασχοληθούμε με ένα συγκεκριμένο είδος γραμματικών που ονομάζονται Γραμματικές L ή Συστήματα L (L-Systems), από τον [Aristid Lindenmayer](https://en.wikipedia.org/wiki/Aristid_Lindenmayer) που τα εφηύρε το 1968. Ένα σύστημα  L είναι ένα σύνολο κανόνων παραγωγής συμβολοσειρών και ένα *αξίωμα* (axiom), το οποίο μας δίνει το σημείο εκκίνησης για τις συμβολοσειρές που θέλουμε να παράξουμε.\n",
    "\n",
    "Ο Lindenmayer χρησιμοποίησε αρχικά τα συστήματα L για να μοντελοποιήσει τον πολλαπλασιασμό των φυκών (algae). Η γραμματική ενός τέτοιου συστήματος είναι η εξής:\n",
    "\n",
    "1. $A \\rightarrow AB$\n",
    "2. $B \\rightarrow A$\n",
    "\n",
    "Το αξίωμα είναι το σύμβολο $A$. Επομένως, εφαρμόζοντας επαναληπτικά τους κανόνες παραγωγής, παίρνουμε:\n",
    "$$\\begin{align*}\n",
    "Α &\\Rightarrow AB \\\\\n",
    "  &\\Rightarrow ABA\\\\\n",
    "  &\\Rightarrow ABAAB\\\\ \n",
    "  &\\Rightarrow ABAABABA\\\\\n",
    "  &\\Rightarrow ABAABABAABAAB\\\\\n",
    "  &\\Rightarrow ABAABABAABAABABAABABA\\\\\n",
    "  &\\Rightarrow ABAABABAABAABABAABABAABAABABAABAAB\n",
    "\\end{align*}\n",
    "$$\n",
    "\n",
    "Ή, σχηματικά, τα πρώτα τέσσερα βήματα είναι:\n",
    "\n",
    "```\n",
    "                 A\n",
    "                 |_\n",
    "                 AB\n",
    "               _/  \\\n",
    "              AB    A\n",
    "             _| \\   |_\n",
    "             AB  A  AB\n",
    "           _/  \\ |_ |_\\  \n",
    "          AB   A AB AB A\n",
    "```"
   ]
  },
  {
   "cell_type": "markdown",
   "metadata": {},
   "source": [
    "### Γεωμετρική Ερμηνεία\n",
    "\n",
    "Μέχρι τώρα δεν έχουμε δώσει καμμία ερμηνεία στα σύμβολα που απαρτίζουν τις συμβολοσειρές που δημιουργούμε. Από εδώ και στο εξής, θα χρησιμοποιούμε σύμβολα με συγκεκριμένη γεωμετρική ερμηνεία. Συγκεκριμένα, τα σύμβολα θα περιγράφουν την πορεία μιας πένας πάνω στο χαρτί. Με τον τρόπο αυτό θα δούμε ότι μπορεί να παραχθούν πολλά διαφορετικά σχήματα."
   ]
  },
  {
   "cell_type": "markdown",
   "metadata": {},
   "source": [
    "<a id=\"koch_curve\"></a>\n",
    "### Καμπύλη Koch"
   ]
  },
  {
   "cell_type": "markdown",
   "metadata": {},
   "source": [
    "Αξίωμα: $F$<br/>\n",
    "Κανόνας: $F \\rightarrow F+F−F−F+F$\n",
    "\n",
    "Το σύμβολο $F$ σημαίνει προχωράμε μπροστά, το σύμβολο $+$ σημαίνει στροφή αριστερά $90$, το σύμβολο $-$ σημαίνει στροφή δεξιά $90$. Η εφαρμογή του κανόνα μία φορά μας δίνει προφανώς τη συμβολοσειρά:\n",
    "\n",
    "```\n",
    "F+F−F−F+F\n",
    "```\n",
    "\n",
    "η οποία αντιστοιχεί στο ακόλουθο σχήμα:\n",
    "\n",
    "<img src=\"koch_1.png\" width=\"300\"/>\n",
    "\n",
    "\n",
    "Αν εφαρμόσουμε τον κανόνα δύο φορές, θα πάρουμε τη συμβολοσειρά:\n",
    "\n",
    "```\n",
    "F+F-F-F+F+F+F-F-F+F-F+F-F-F+F-F+F-F-F+F+F+F-F-F+F\n",
    "```\n",
    "\n",
    "Αυτή μας δίνει το ακόλουθο σχήμα:\n",
    "\n",
    "<img src=\"koch_2.png\" width=\"300\"/>\n",
    "\n",
    "\n",
    "Αν εφαρμόσουμε τον κανόνα πέντε φορές, θα πάρουμε μια πολύ μεγαλύτερη συμβολοσειρά, με 6.249 χαρακτήρες, η οποία μας δίνει το ακόλουθο σχήμα:\n",
    "\n",
    "<img src=\"koch_5.png\" width=\"800\"/>\n"
   ]
  },
  {
   "cell_type": "markdown",
   "metadata": {},
   "source": [
    "<a id=\"koch_island\"></a>\n",
    "### Νησίδα Koch\n",
    "\n",
    "Αξίωμα: $F-F-F-F$<br/>\n",
    "Κανόνας: $F\\rightarrow F+FF-FF-F-F+F+FF-F-F+F+FF+FF-F$\n",
    "\n",
    "Αν εφαρμόσουμε τον κανόνα 2 φορές, θα πάρουμε το σχήμα:\n",
    "\n",
    "<img src=\"koch_island.png\" width=\"600\"/>"
   ]
  },
  {
   "cell_type": "markdown",
   "metadata": {},
   "source": [
    "<a id=\"dragon_curve\"></a>\n",
    "### Καμπύλη Δράκου\n",
    "\n",
    "Αξίωμα: $F$<br/>\n",
    "Κανόνες:\n",
    "1. $F \\rightarrow F+G+$\n",
    "2. $G \\rightarrow -G-F$\n",
    "\n",
    "ή\n",
    "\n",
    "Αξίωμα: $FX$<br/>\n",
    "Κανόνες:\n",
    "1. $X \\rightarrow X+YF+$\n",
    "2. $Y \\rightarrow -FX-Y$\n",
    "\n",
    "Στη δεύτερη εναλλακτική τα σύμβολα  $X$ και $Y$  δεν ζωγραφίζουν κάτι, αλλά χρειάζονται προκειμένου να λειτουργήσει σωστά η γραμματική. \n",
    "\n",
    "Αν εφαρμόσουμε τον κανόνα 12 φορές, θα πάρουμε το σχήμα:\n",
    "\n",
    "<img src=\"dragon.png\" width=\"600\"/>"
   ]
  },
  {
   "cell_type": "markdown",
   "metadata": {},
   "source": [
    "<a id=\"sierpinsky\"></a>\n",
    "### Τρίγωνο Sierpiński\n",
    "\n",
    "Αξίωμα: $F-G-G$<br/>\n",
    "Κανόνες: \n",
    "\n",
    "1. $F \\rightarrow F-G+F+G-F$\n",
    "2. $G\\rightarrow GG$\n",
    "\n",
    "Στο σύστημα αυτό θεωρούμε ότι $+$ σημαίνει στροφή αριστερά κατά 120 και $-$ στροφή δεξιά κατά 120. Αν επαναλάβουμε τους κανόνες 6 φορές, παίρνουμε το [Τρίγωνο Sierpiński (Sierpiński Triangle)](https://en.wikipedia.org/wiki/Sierpi%C5%84ski_triangle).\n",
    "\n",
    "<img src=\"sierpinski.png\" width=\"600\"/>\n",
    "\n",
    "Μία παραλλαγή του Τριγώνου Sierpiński κατασκευάζεται όπως παρακάτω, αν επαναλάβουμε τους κανόνες 6 φορές και χρησιμοποιούμε ως γωνίες 60 μοίρες αριστερά και 60 μοίρες δεξιά.\n",
    "\n",
    "Αξίωμα: $F$<br/>\n",
    "Κανόνες:\n",
    "1. $F \\rightarrow G-F-G$\n",
    "2. $G \\rightarrow F+G+F$\n",
    "\n",
    "<img src=\"sierpinski_triangle_arrowhead.png\" width=\"600\"/>\n"
   ]
  },
  {
   "cell_type": "markdown",
   "metadata": {},
   "source": [
    "<a id=\"plants\"></a>\n",
    "\n",
    "### Φυτά\n",
    "\n",
    "Ο Lindenmayer χρησιμοποιήσε τα συστήματα L για να δημιουργήσει μοντέλα μορφογένεσης φυτών, δηλαδή για να δείξει πώς μπορούν να προκύψουν οι μορφές διαφόρων φυτών με βάση τους κανόνες ενός τέτοιου συστήματος. Θα δούμε μερικά μόνο παραδείγματα."
   ]
  },
  {
   "cell_type": "markdown",
   "metadata": {},
   "source": [
    "Αξίωμα: $F$<br/>\n",
    "Κανόνας: $F\\rightarrow F[+F]F[-F]F$\n",
    "\n",
    "\n",
    "Στο σύστημα αυτό θεωρούμε ότι $+$ σημαίνει στροφή αριστερά κατά 22,5 και $-$ στροφή δεξιά κατά 22,5. Το σύμβολο $[$ δεν ζωγραφίζει κάτι, αλλά αποθηκεύει τη θέση, την οποία θυμόμαστε και επιστρέφουμε σε αυτήν όταν συναντήσουμε το σύμβολο $]$. Αν εφαρμόσουμε τον κανόνα 5 φορές, παίρνουμε το σχήμα:\n",
    "\n",
    "<img src=\"plant_1.png\" width=\"600\"/>"
   ]
  },
  {
   "cell_type": "markdown",
   "metadata": {},
   "source": [
    "Αξίωμα: $F$<br/>\n",
    "Κανόνας: $F\\rightarrow F[+F]F[-F][F]$\n",
    "\n",
    "\n",
    "Στο σύστημα αυτό θεωρούμε ότι $+$ σημαίνει στροφή αριστερά κατά 20 και $-$ στροφή δεξιά κατά 20. Αν εφαρμόσουμε τον κανόνα 5 φορές, παίρνουμε το σχήμα:\n",
    "\n",
    "<img src=\"plant_2.png\" width=\"600\"/>"
   ]
  },
  {
   "cell_type": "markdown",
   "metadata": {},
   "source": [
    "Αξίωμα: $F$<br/>\n",
    "Κανόνας: $F\\rightarrow FF-[-F+F+F]+[+F-F-F]$\n",
    "\n",
    "\n",
    "Στο σύστημα αυτό θεωρούμε ότι $+$ σημαίνει στροφή αριστερά κατά 22.5 και $-$ στροφή δεξιά κατά 22.5. Αν εφαρμόσουμε τον κανόνα 3 φορές, παίρνουμε το σχήμα:\n",
    "\n",
    "<img src=\"plant_3.png\" width=\"600\"/>"
   ]
  },
  {
   "cell_type": "markdown",
   "metadata": {},
   "source": [
    "Αξίωμα: $X$<br/>\n",
    "Κανόνες:\n",
    "1. $X\\rightarrow F[+X]F[-X]+X$\n",
    "2. $F\\rightarrow FF$ \n",
    "\n",
    "Στο σύστημα αυτό θεωρούμε ότι $+$ σημαίνει στροφή αριστερά κατά 20 και $-$ στροφή δεξιά κατά 20. Όπως και πριν, το σύμβολο $X$  δεν ζωγραφίζει κάτι, αλλά χρειάζεται προκειμένου να λειτουργήσει σωστά η γραμματική. Αν εφαρμόσουμε τους κανόνες 7 φορές, παίρνουμε το σχήμα:\n",
    "\n",
    "<img src=\"plant_4.png\" width=\"600\"/>"
   ]
  },
  {
   "cell_type": "markdown",
   "metadata": {},
   "source": [
    "Αξίωμα: $X$<br/>\n",
    "Κανόνες:\n",
    "1. $X\\rightarrow F[+X][-X]FX$\n",
    "2. $F\\rightarrow FF$ \n",
    "\n",
    "Στο σύστημα αυτό θεωρούμε ότι $+$ σημαίνει στροφή αριστερά κατά 25,7 και $-$ στροφή δεξιά κατά 25,7. Αν εφαρμόσουμε τους κανόνες 7 φορές, παίρνουμε το σχήμα:\n",
    "\n",
    "<img src=\"plant_5.png\" width=\"600\"/>"
   ]
  },
  {
   "cell_type": "markdown",
   "metadata": {},
   "source": [
    "Αξίωμα: $X$<br/>\n",
    "Κανόνες:\n",
    "1. $X\\rightarrow F+[[X]-X]-F[-FX]+X$\n",
    "2. $F\\rightarrow FF$\n",
    "\n",
    "Στο σύστημα αυτό θεωρούμε ότι $+$ σημαίνει στροφή αριστερά κατά 22,5 και $-$ στροφή δεξιά κατά 22,5. Αν εφαρμόσουμε τους κανόνες 6 φορές, παίρνουμε το σχήμα:\n",
    "\n",
    "<img src=\"plant_6.png\" width=\"600\"/>"
   ]
  },
  {
   "cell_type": "markdown",
   "metadata": {},
   "source": [
    "<a id=\"penrose\"></a>\n",
    "### Μωσαϊκό Penrose\n",
    "\n",
    "Με τα συστήματα L μπορούμε να σχεδιάσουμε και [μη περιοδικά μωσαϊκά](https://en.wikipedia.org/wiki/Aperiodic_tiling) που καλύπτουν το επίπεδο, όπως τα [μωσαϊκά Penrose](https://en.wikipedia.org/wiki/Penrose_tiling).\n",
    "\n",
    "Αξίωμα: $[X]++[X]++[X]++[X]++[X]$<br/>\n",
    "Κανόνες:\n",
    "1. $W \\rightarrow YF++ZF----XF[-YF----WF]++$\n",
    "2. $X \\rightarrow +YF--ZF[---WF--XF]+$\n",
    "3. $Y \\rightarrow -WF++XF[+++YF++ZF]-$\n",
    "4. $Z \\rightarrow --YF++++WF[+ZF++++XF]--XF$\n",
    "5. $F \\rightarrow \\epsilon$\n",
    "\n",
    "Στο σύστημα αυτό θεωρούμε ότι οι στροφές είναι 36 μοίρες αριστερά και δεξιά. Τα σύμβολα εκτός του $F$ δεν αντιστοιχούν σε πράξεις στην εικόνα, αλλά είναι απαραίτητα για τη δομή της γραμματικής. Αν εφαρμόσουμε τους κανόνες 5 φορές, παίρνουμε το σχήμα:\n",
    "\n",
    "<img src=\"penrose.png\" width=\"600\"/>"
   ]
  },
  {
   "cell_type": "markdown",
   "metadata": {},
   "source": [
    "## Επανεγγραφή Ακμών\n",
    "\n",
    "Υπάρχει μια κατηγορία σχημάτων που προκύπτουν από ένα αρχικό σχήμα το οποίο είναι ζωγραφισμένο πάνω σε έναν καμβά. Στο σχήμα αυτό αντικαθιστούμε κάθε τμήμα του με ένα αντίγραφο του σχήματος, κ.ο.κ. Άρα έχουμε μια διαδικασία *επανεγγραφής πλευρών* (edge rewriting). Για παράδειγμα, έστω ότι ξεκινάμε με το παρακάτω σχήμα:\n",
    "\n",
    "<img src=\"edge_rewriting_1_1.png\" width=\"300\"/>\n",
    "\n",
    "Αν τώρα αντικαταστίσουμε κάθε τμήμα του αρχικού σχήματος με ένα αντίγραφό, προκύπτει το:\n",
    "\n",
    "<img src=\"edge_rewriting_1_2.png\" width=\"300\"/>\n",
    "\n",
    "Για να δείτε τι έχει συμβεί, παρατηρήστε την παρακάτω εικόνα στην οποία έχουμε προβάλει το αρχικό σχήμα πάνω στο παραγόμενο:\n",
    "\n",
    "<img src=\"edge_rewriting_1_3.png\" width=\"300\"/>\n"
   ]
  },
  {
   "cell_type": "markdown",
   "metadata": {},
   "source": [
    "Οι επανεγγραφές γίνονται στα αριστερά ή στα δεξιά κάθε ακμής όπως διατρέχουμε το σχήμα μας. Δείτε την παρακάτω εικόνα, όπου έχουμε προσθέσει ένα σημαδάκι στο μέσο κάθε ακμής· το σημαδάκι δείχνει τη μεριά προς την οποία γίνεται η επανεγγραφή.\n",
    "\n",
    "<img src=\"edge_rewriting_1_4.png\" width=\"300\"/>"
   ]
  },
  {
   "cell_type": "markdown",
   "metadata": {},
   "source": [
    "Η εικόνα αυτή μας δείχνει πώς μπορούμε να εργαστούμε προκειμένου να βρούμε τη Γραμματική L για να μπορούμε να παράγουμε αυτό το σχήμα.\n",
    "\n",
    "Διατρέχουμε τη γραμμή ξεκινώντας από τα αριστερά. Σημειώνουμε σε κάθε τμήμα ένα σημαδάκι στα αριστερά ή στα δεξιά του έτσι ώστε κάθε τετραγωνάκι του καμβά να έχει ένα και μόνο ένα σημαδάκι επάνω του. Αν θέλουμε να εκφραστούμε πιο αλγοριθμικά, δεν βάζουμε σημαδάκια, αλλά χτίζουμε μια συμβολοσειρά βάζοντας $L$ όπου έχουμε σημαδάκι στα αριστερά και $R$ όπου έχουμε σημαδάκι στα δεξιά.\n",
    "\n",
    "Θα πρέπει επίσης να καταγράψουμε τις στροφές που παίρνουμε. Για κάθε στροφή αριστερά γράφουμε $+$, για κάθε στροφή δεξιά γράφουμε $-$. Αν το κάνουμε αυτό, θα πάρουμε τελικά τη συμβολοσειρά:\n",
    "\n",
    "$$LL+R+R-L-L+R+RL-R-LLR+L-R-LL-R+LR+R+L-L-RR+$$\n",
    "\n",
    "Προσέξτε ότι η συμβολοσειρά τελειώνει σε $+$, γιατί το τελευταίο τμήμα δείχνει προς τα κάτω και θα πρέπει να στρίψουμε δεξιά αριστερά όπως κατεβαίνουμε ώστε να βρεθούμε στο οριζόντιο επίπεδο.\n",
    "\n",
    "Στη συνέχεια κάνουμε την ίδια διαδικασία διατρέχοντας τη γραμμή από τα δεξιά προς τα αριστερά, οπότε θα πάρουμε τη συμβολοσειρά:\n",
    "\n",
    "$$-LL+R+R-L-LR-L+RR+L+R-LRR+L+RL-L-R+R+L-L-RR$$\n",
    "\n",
    "Προσέξτε ότι η συμβολοσειρά αρχίζει με $-$ διότι αν ξεκινάμε από το δεξί άκρο, για να πάμε προς τα πάνω θα πρέπει να στρίψουμε δεξιά. Παρατηρείστε ότι η συμβολοσειρά αυτή είναι η αντίστροφη της προηγούμενης, εναλλάσοντας τα $L$ και τα $R$ και τις γωνίες.\n",
    "\n",
    "Τώρα έχουμε βρει τη γραμματική μας. Για να χρησιμοποιήσουμε τα ίδια σύμβολα με τα άλλα παραδείγματα, αρκεί να αντικαταστήσουμε το $L$ με το $F$ και το $R$ με το $G$. Τότε θα έχουμε:\n",
    "\n",
    "Αξίωμα: $F$<br/>\n",
    "Κανόνες:\n",
    "1. $F \\rightarrow FF+G+G-F-F+G+GF-G-FFG+F-G-FF-G+FG+G+F-F-GG+$\n",
    "2. $G \\rightarrow -FF+G+G-F-FG-F+GG+F+G-FGG+F+GF-F-G+G+F-F-GG$"
   ]
  },
  {
   "cell_type": "markdown",
   "metadata": {},
   "source": [
    "## Λίγα Στοιχεία Τριγωνομετρίας\n",
    "\n",
    "\n",
    "### Μετακίνηση Σημείου\n",
    "\n",
    "Αν έχουμε ένα σημείο $(x, y)$ και θέλουμε να το μετακινήσουμε σε απόσταση $s$ κατά μήκος μιας γωνίας $\\theta$, το νέο σημείο $(x', y')$ που θα προκύψει έχει συντεταγμένες:\n",
    "\n",
    "$$\n",
    "\\begin{align*}\n",
    "x' = s \\cos(\\theta) + x\\\\\n",
    "y' = s \\sin(\\theta) + y\n",
    "\\end{align*}\n",
    "$$\n",
    "\n",
    "<img src=\"point_move.png\" width=\"300\"/>\n",
    "\n",
    "\n",
    "\n",
    "### Γωνία Δύο Διανυσμάτων\n",
    "\n",
    "Αν θέλουμε να βρούμε τη γωνία μεταξύ δύο διανυσμάτων $\\mathbf{a} = [(x_{a,1}, y_{a,1}), (x_{a,2}, y_{a,2})]$ και $\\mathbf{b} = [(x_{b,1}, y_{b, 1}), (x_{b,2}, y_{b, 2})]$,\n",
    "τότε κατ' αρχήν τα μεταφέρουμε στην αρχή των αξόνων με $\\mathbf{a'} = [(0, 0), (x_{a,2} - x_{a,1}, y_{a,2} - y_{a,1})]$ και $\\mathbf{b}' = [(0, 0), (x_{b,2} - x_{b, 1}, y_{b, 2} - y_{b, 1})]$:\n",
    "\n",
    "<img src=\"vector_translate.png\" width=\"500\"/>\n",
    "\n",
    "Το [εξωτερικό γινόμενο (cross product)](https://en.wikipedia.org/wiki/Cross_product) δύο διανυσμάτων δίνεται από τον τύπο:\n",
    "\n",
    "$$ \\mathbf{a} \\times \\mathbf {b} = \\left\\|\\mathbf {a} \\right\\|\\left\\|\\mathbf {b} \\right\\|\\sin(\\theta )\\ \\mathbf{n}$$\n",
    "\n",
    "όπου $\\left\\|\\mathbf{a}\\right\\|$ είναι το μέτρο του $\\mathbf{a}$, $\\left\\|\\mathbf{b}\\right\\|$ είναι το μέτρο του $\\mathbf{b}$, και $\\mathbf{n}$ είναι το μοναδιαίο διάνυσμα κάθετο στο επίπεδο των $\\mathbf{a}$ και $\\mathbf{b}$ με τη φορά που δίνει ο [κανόνας του δεξιού χεριού](https://en.wikipedia.org/wiki/Right-hand_rule).\n",
    "\n",
    "Το [εσωτερικό γινόμενο (dot product)](https://en.wikipedia.org/wiki/Dot_product) δύο διανυσμάτων δίνεται από τον τύπο:\n",
    "\n",
    "$$ \\mathbf{a} \\cdot \\mathbf{b} = \\|\\mathbf{a} \\|\\ \\|\\mathbf{b} \\|\\cos(\\theta )$$\n",
    "\n",
    "Επομένως, αν διαιρέσουμε τα μέτρα των δύο γινομένων παίρνουμε:\n",
    "\n",
    "$$\\frac{\\left\\|\\mathbf {a} \\right\\|\\left\\|\\mathbf {b} \\right\\|\\sin(\\theta )}{\\|\\mathbf{a} \\|\\ \\|\\mathbf{b} \\|\\cos(\\theta )} = \\frac{\\sin(\\theta)}{\\cos(\\theta)} = \\tan(\\theta)$$\n",
    "\n",
    "Τώρα, το μέτρο του εξωτερικού γινόμενου δύο διανυσμάτων $\\mathbf{a} = [(0, 0), (x_1, y_1)]$ και $\\mathbf{b } = [(0, 0), (x_2, y_2)]$ είναι $x_1 y_2 - y_1 x_2$, ενώ το μέτρο του εσωτερικού γινομένου των δύο αυτών διανυσμάτων είναι $x_1 x_2 + y_1 y_2$. Συνεπώς:\n",
    "\n",
    "$$ \\tan(\\theta) = \\frac{x_1 y_2 - y_1 x_2}{x_1 x_2 + y_1 y_2}$$\n",
    "\n",
    "Άρα η γωνία $\\theta$ μπορεί να βρεθεί από το τόξο της εφαπτομένης $\\tan(\\theta)$:\n",
    "\n",
    "$$ \\theta = \\arctan\\Bigg(\\frac{x_1 y_2 - y_1 x_2}{x_1 x_2 + y_1 y_2}\\Bigg) $$\n",
    "\n",
    "Συνήθως στις γλώσσες προγραμματισμού (και στην Python), αυτό υλοποιείται με τη συνάρτηση [atan2](https://en.wikipedia.org/wiki/Atan2) με την κλήση `atan2(x1*y2-y1*x2,x1*x2+y1*y2)`.\n",
    "\n",
    "\n"
   ]
  },
  {
   "cell_type": "markdown",
   "metadata": {},
   "source": [
    "## <a name=\"requirements\"></a>Απαιτήσεις Προγράμματος\n",
    "\n",
    "Κάθε φοιτητής θα εργαστεί σε αποθετήριο στο GitHub. Για να αξιολογηθεί μια εργασία θα πρέπει να πληροί τις παρακάτω προϋποθέσεις:\n",
    "\n",
    "* Για την υποβολή της εργασίας θα χρησιμοποιηθεί το ιδιωτικό αποθετήριο του φοιτητή που δημιουργήθηκε για τις ανάγκες του μαθήματος και του έχει αποδωθεί. Το αποθετήριο αυτό έχει όνομα του τύπου `username-algo-assignments`, όπου `username` είναι το όνομα του φοιτητή στο GitHub. Για παράδειγμα, το σχετικό αποθετήριο του διδάσκοντα θα ονομαζόταν `louridas-algo-assignments` και θα ήταν προσβάσιμο στο https://github.com/dmst-algorithms-course/louridas-algo-assignments. *Τυχόν άλλα αποθετήρια απλώς θα αγνοηθούν*.\n",
    "\n",
    "* Μέσα στο αποθετήριο αυτό θα πρέπει να δημιουργηθεί ένας κατάλογος `assignment-2019-3`.\n",
    "\n",
    "* Μέσα στον παραπάνω κατάλογο το πρόγραμμα θα πρέπει να αποθηκευτεί με το όνομα `lsystem.py`.\n",
    "\n",
    "* Δεν επιτρέπεται η χρήση έτοιμων βιβλιοθηκών γράφων ή τυχόν έτοιμων υλοποιήσεων των αλγορίθμων, ή τμημάτων αυτών, εκτός αν αναφέρεται ρητά ότι επιτρέπεται. \n",
    "\n",
    "* Επιτρέπεται η χρήση δομών δεδομένων της Python όπως λίστες, στοίβες, λεξικά, σύνολα.\n",
    "\n",
    "* Επιτρέπεται η χρήση των βιβλιοθηκών:\n",
    "  * [argparse](https://docs.python.org/3/library/argparse.html) (δείτε και https://docs.python.org/3/howto/argparse.html)\n",
    "  * [math](https://docs.python.org/3/library/math.html)\n",
    "  * [json](https://docs.python.org/3/library/json.html)\n",
    "  * [sys](https://docs.python.org/3/library/sys.html)\n",
    "\n",
    "* Το πρόγραμμα θα το καλεί ως χρήστης ως εξής (όπου `python` η κατάλληλη εντολή στο εκάστοτε σύστημα):\n",
    "\n",
    "```\n",
    "python lsystem.py [-m] [-d] <input_file> [output_file]\n",
    "```\n",
    "\n",
    "Το πρόγραμμα είτε θα επεξεργάζεται αρχεία με γραμματικές, είτε θα βρίσκει τη γραμματική που περιγράφει ένα σχήμα. Η συμπεριφορά αυτή θα καθορίζεται από την παρουσία της παραμέτρου `-d`.\n",
    "\n",
    "### Επεξεργασία Γραμματικών\n",
    "\n",
    "Ας ξεκινήσουμε με το τι θέλουμε να κάνει το πρόγραμμα αν ο χρήστης *δεν* δώσει την παράμετρο `-d`. Τότε η παράμετρος `<input_file>` είναι το όνομα του αρχείου που περιέχει τη γραμματική του Συστήματος L και τις παραμέτρους που θα χρησιμοποιηθούν για την απόδοσή του. Για τη δημιουργία της καμπύλης Koch με πέντε εφαρμογές των κανόνων, το αρχείο είναι:\n",
    "\n",
    "```json\n",
    "{\n",
    "  \"axiom\" : \"F\",\n",
    "  \"left_angle\": 90.0,\n",
    "  \"right_angle\": 90.0,\n",
    "  \"step_length\": 5,\n",
    "  \"order\": 5,\n",
    "  \"start_angle\" : 0,    \n",
    "  \"rules\" : {\n",
    "    \"F\": \"F+F-F-F+F\"\n",
    "  }\n",
    "}\n",
    "```\n",
    "Το αρχείο όπως βλέπετε περιέχει τα εξής πεδία:\n",
    "\n",
    "* `axiom`: το αξίωμα\n",
    "* `left_angle`: το μέγεθος της γωνίας αριστερά\n",
    "* `right_angle`: το μέγεθος της γωνίας δεξιά\n",
    "* `step_length`: το μήκος του βήματος\n",
    "* `order`: ο αριθμός εφαρμογών των κανόνων\n",
    "* `start_angle`: η τιμή της γωνίας εκκίνησης\n",
    "*  `rules`: οι κανόνες της γραμματικής\n",
    "\n",
    "Η τιμή της γωνίας εκκίνησης μας επιτρέπει να στρέψουμε την εικόνα που προκύπτει όπως θέλουμε. Για να κάνουμε το φυτό να μεγαλώνει προς τα πάνω, η τιμή της θα είναι 90, όπως φαίνεται στο παρακάτω, το οποίο περιγράφει το τελευταίο φυτό που κατασκευάσαμε:\n",
    "\n",
    "```json\n",
    "{\n",
    "  \"axiom\" : \"X\",\n",
    "  \"left_angle\" : 22.5,\n",
    "  \"right_angle\" : 22.5,\n",
    "  \"step_length\" : 3,\n",
    "  \"order\" : 6,\n",
    "  \"start_angle\" : 90,\n",
    "  \"rules\" : {\n",
    "    \"X\" : \"F+[[X]-X]-F[-FX]+X\",\n",
    "    \"F\": \"FF\"\n",
    "  }\n",
    "}\n",
    "```\n",
    "\n",
    "Στους κανόνες, μπορείτε να θεωρήσετε ότι σε μία γραμματική τα σύμβολα από το `A` μέχρι και το `L` αντιστοιχούν σε πράξεις, ενώ τα σύμβολα από το `M` μέχρι και το `Z` όχι. \n",
    "\n",
    "Αν ο χρήστης δώσει την παράμετρο `-m`, τότε το πρόγραμμα τυπώνει στην έξοδο τη συμβολοσειρά που προκύπτει. Αν ο χρήστης δώσει την παράμετρο `[output_file]`, το `[output_file]` είναι το όνομα ενός αρχείου που θα δημιουργηθεί. Το αρχείο αυτό θα αποτελείται από γραμμές. Η κάθε μία γραμμή του αρχείου θα περιέχει δύο ζεύγη συντεταγμένων άρα θα είναι της μορφής:\n",
    "\n",
    "```\n",
    "(x1, y1) (x2, y2)\n",
    "```\n",
    "\n",
    "Τα δύο αυτά ζεύγη θα αντιστοιχούν στη γραμμή του σχήματος από το σημείο `(x1, y1)` στο σημείο `(x2, y2)`. *Προσοχή, οι συντεταγμένες θα είναι στρογγυλοποιημένες στα δύο δεκαδικά ψηφία*.\n",
    "\n",
    "Αφού κατασκευάσετε το αρχείο με τις γραμμές θα μπορείτε να δείτε την εικόνα στην οθόνη σας χρησιμοποιώντας το πρόγραμμα [mpl_draw.py](mpl_draw.py), όπως εξηγείται παρακάτω στα παραδείγματα. Για να τρέξει το πρόγραμμα θα πρέπει να έχετε εγκαταστήσει προηγουμένως τη βιβλιοθήκη [matplotlib](https://matplotlib.org/).\n",
    "\n",
    "\n",
    "### Εύρεση Γραμματικών\n",
    "\n",
    "Αν ο χρήστης δώσει την παράμετρο `-d`, τότε η παράμετρος `<input_file>` είναι το όνομα ενός αρχείου με τη μορφή του `[output_file]` που περιγράψαμε προηγούμενως. Το αρχείο αυτό θα περιγράφει το βασικό σχήμα το οποίο θα χρησιμοποιούμε για τις επανεγγραφές. Το πρόγραμμα τότε θα πρέπει στην έξοδο να εμφανίζει δύο γραμμές, μία για κάθε κανόνα της γραμματικής που βρήκε."
   ]
  },
  {
   "cell_type": "markdown",
   "metadata": {},
   "source": [
    "## Παραδείγματα Εκτέλεσης\n",
    " \n",
    "### Παράδειγμα 1\n",
    " \n",
    "Αν ο χρήστης χρησιμοποιήσει το αρχείο [koch_2.json](koch_2.json) και καλέσει το πρόγραμμα με τον ακόλουθο τρόπο:\n",
    "\n",
    "```\n",
    "python lsystem.py -m koch_2.json\n",
    "```\n",
    "\n",
    "η έξοδος του προγράμματος θα πρέπει να είναι *ακριβώς* η παρακάτω:\n",
    "\n",
    "```\n",
    "F+F-F-F+F+F+F-F-F+F-F+F-F-F+F-F+F-F-F+F+F+F-F-F+F\n",
    "```\n",
    "\n",
    "### Παράδειγμα 2\n",
    "\n",
    "Αν ο χρήστης καλέσει το πρόγραμμα με τον ακόλουθο τρόπο, χρησιμοποιώντας το αρχείο [koch_5.json](koch_5.json):\n",
    "\n",
    "```\n",
    "python lsystem.py koch_5.json koch_5.txt\n",
    "```\n",
    "\n",
    "η έξοδος του προγράμματος θα πρέπει να είναι το αρχείο [koch_5.txt](koch_5.txt), που περιγράφει την <a href=\"#koch_curve\">καμπύλη Koch</a> με πέντε επαναλήψεις.\n",
    "\n",
    "Αν θέλετε να δείτε την εικόνα στην οθόνη σας, τρέξτε:\n",
    "\n",
    "```\n",
    "python mpl_draw.py koch_5.txt\n",
    "```\n",
    "\n",
    "Αν θέλετε να την αποθηκεύσετε σε ένα αρχείο, μπορείτε να δώσετε:\n",
    "\n",
    "```\n",
    "python mpl_draw.py koch_5.txt koch_5.png\n",
    "```\n",
    "\n",
    "ή \n",
    "\n",
    "```\n",
    "python mpl_draw.py koch_5.txt koch_5.pdf\n",
    "```\n",
    "\n",
    "Για να δημιουργήσετε τη <a href=\"#koch_island\">νησίδα Koch</a>, μπορείτε να χρησιμοποιήσετε το αρχείο [koch_island.json](koch_island.json) για να πάρετε το αποτέλεσμα [koch_island.txt](koch_island.txt):\n",
    "\n",
    "```\n",
    "python lsystem.py koch_island.json koch_island.txt\n",
    "```\n",
    "\n",
    "Και στη συνέχεια για να το δείτε μπορείτε να δώσετε:\n",
    "\n",
    "```\n",
    "python mpl_draw.py koch_island.txt\n",
    "```\n",
    "\n",
    "### Παράδειγμα 3\n",
    "\n",
    "Για να δημιουργήσετε την <a href=\"#dragon_curve\">καμπύλη δράκου</a>, χρησιμοποιήστε το αρχείο [dragon.json](dragon.json) οπότε θα πρέπει να πάρετε σαν αποτέλεσμα το αρχείο [dragon.txt](dragon.txt).\n",
    "\n",
    "### Παράδειγμα 4\n",
    "\n",
    "Για τα <a href=\"#sierpinsky\">δύο τρίγωνα Sierpiński</a> χρησιμοποιήστε:\n",
    "\n",
    "* Περιγραφή: [sierpinski.json](sierpinski.json), λύση: [sierpinski.txt](sierpinski.txt).\n",
    "\n",
    "* Περιγραφή: [sierpinski_triangle_arrowhead.json](sierpinski_triangle_arrowhead.json), λύση: [sierpinski_triangle_arrowhead.txt](sierpinski_triangle_arrowhead.txt).\n",
    "\n",
    "\n",
    "### Παράδειγμα 5\n",
    "\n",
    "Για να δημιουργήσετε τα <a href=\"#plants\">διάφορα φυτά που είδαμε</a>:\n",
    "\n",
    "* 1ο φυτό. Περιγραφή: [plant_1.json](plant_1.json), λύση: [plant_1.txt](plant_1.txt).\n",
    "\n",
    "* 2o φυτό. Περιγραφή: [plant_2.json](plant_2.json), λύση: [plant_2.txt](plant_2.txt).\n",
    "\n",
    "* 3o φυτό. Περιγραφή: [plant_3.json](plant_3.json), λύση: [plant_3.txt](plant_3.txt).\n",
    "\n",
    "* 4o φυτό. Περιγραφή: [plant_4.json](plant_4.json), λύση: [plant_4.txt](plant_4.txt).\n",
    "\n",
    "* 5o φυτό. Περιγραφή: [plant_5.json](plant_5.json), λύση: [plant_5.txt](plant_5.txt).\n",
    "\n",
    "* 6ο φυτό. Περιγραφή: [plant_6.json](plant_6.json), λύση: [plant_6.txt](plant_6.txt).\n",
    "\n",
    "\n",
    "### Παράδειγμα 6\n",
    "\n",
    "Για να δημιουργήσετε το <a href=\"#penrose\">μωσαϊκό Penrose</a> μπορείτε να χρησιμοποιήσετε το αρχείο [penrose.json](penrose.json) για να πάρετε το αρχείο [penrose.txt](penrose.txt).\n",
    "\n",
    "### Παράδειγμα 7\n",
    "\n",
    "Αν ο χρήστης χρησιμοποιήσει το αρχείο [edge_rewriting_1.txt](edge_rewriting_1.txt), το οποίο αντιστοιχεί στο παράδειγμα που δώσαμε στην επανεγγραφή ακμών, και καλέσει το πρόγραμμα με τον ακόλουθο τρόπο:\n",
    "\n",
    "\n",
    "```\n",
    "python lsystem.py -d edge_rewriting_1.txt\n",
    "``` \n",
    "\n",
    "θα πρέπει στην έξοδο να εμφανιστεί:\n",
    "\n",
    "```\n",
    "FF+G+G-F-F+G+GF-G-FFG+F-G-FF-G+FG+G+F-F-GG+\n",
    "-FF+G+G-F-FG-F+GG+F+G-FGG+F+GF-F-G+G+F-F-GG\n",
    "```\n",
    "\n",
    "Αν ομοίως χρησιμοποιήσει το αρχείο [edge_rewriting_2.txt](edge_rewriting_2.txt), το οποίο περιγράφει το βασικό σχήμα:\n",
    "\n",
    "<img src=\"edge_rewriting_2.png\" width=\"300\"/>\n",
    "\n",
    "θα πρέπει στην έξοδο να εμφανιστεί:\n",
    "\n",
    "```\n",
    "+GG-F-F+G+GF+G-FF-G-F+GFF-G-FG+G+F-F-G+G+FF\n",
    "GG-F-F+G+G-F-FG+F+GGF-G+F+GG+F-GF-F-G+G+FF-\n",
    "```\n",
    "\n",
    "\n",
    "\n",
    "Καλή Επιτυχία!"
   ]
  },
  {
   "cell_type": "markdown",
   "metadata": {},
   "source": [
    "## Για Περισσότερες Πληροφορίες\n",
    "\n",
    "Οι εφαρμογές των συστημάτων L στη βοτανολογία περιγράφονται αναλυτικά στο βιβλίο των Przemyslaw Prusinkiewicz, \n",
    "Aristid Lindenmayer, *The Algorithmic Beauty of Plants*, Springer Verlag, New York, 1990. Το βιβλίο είναι διαθέσιμο σε ψηφιακή μορφή στο <http://algorithmicbotany.org/papers/#abop>.\n",
    "\n",
    "Επίσης δείτε το Przemyslaw Prusinkiewicz, James Hanan, *Lindenmayer Systems, Fractals, and Plants*, Springer Verlag, New York, 1989. Το βιβλίο είναι και αυτό διαθέσιμο σε ψηφιακή μορφή από τον παραπάνω σύνδεσμο. Στο κεφάλαιο 6 του βιβλίου μπορείτε να δείτε πώς, αν χρησιμοποιήσουμε καμπύλες αντί για ευθύγραμμα τμήματα, μπορούμε να παράξουμε [kolam](https://en.wikipedia.org/wiki/Kolam), μοτίβα που παραδοσιακά ζωγραφίζουν οι γυναίκες στις αυλές των σπιτιών στη νότια Ινδία. \n",
    "\n",
    "Τα Συστήματα L μπορούν να περιγράψουν και μουσικά μοτίβα. Δείτε το άρθρο των Stephanie Mason and Michael Saffle, L-Systems, Melodies and Musical Structure, Leonardo Music Journal, Vol. 4 (1994), pp. 31-38. Στο άρθρο αυτό περιγράφεται και ο αλγόριθμος για την εύρεση Γραμματικών L που περιγράψαμε.\n",
    "\n",
    "Τα σχήματα σε καμβά τα οποία οδηγούν σε μωσαϊκά με την τεχνική της επανεγγραφής ακμών αναλύονται στο άρθρο του Douglas M. McKenna, *SquaRecurves, E-Tours, Eddies, and Frenzies: Basic Families of Peano Curves on the Square Grid*, in *The Ligther Side of Mathematics: Proceedings of the Eugène Strens Memorial Conference on Recreational Mathematics & its History*, edited by Richard K. Guy, Robert E. Woodrow, The Mathematical Association of America, pp. 49-73. "
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.7.3"
  }
 },
 "nbformat": 4,
 "nbformat_minor": 2
}
